[Назад](../index.md)

## Переклади або адаптації українською мовою пісень або віршів

![Емоційне караоке](/img/karaoke.jpg)

####  Writings on the wall / Parkway Drive
\
Як ростéш у багні́ єдиний шлях це вгору\
Ми тягнулися б до сонця але ні\
Бо на кожному щаблі́ неприроднього відбору\
Ми викреслюємо мрії в голові

Вчимося дуже швидко не виходити з канви́\
Кожен кадр має місце в юрбі\
Буде відповідь на все що спитати ми могли\
Щоб щасливо крокувати у пітьмі

І ми всі пливемо в пекло на маленькому човні

Руки вгору кричу я руки вгору\
Як копатися в смітті це не про тебе знову\
Руки вгору кричу я руки вгору\
Графіті що сканду́ють Не спинити нас ніколи\
Руки вгору кричу я руки вгору\
Як копатися в смітті це не про тебе знову\
Руки вгору кричу я руки вгору\
Ця одвічна боротьба не припиниться раптово

Світ безприту́льних псів огидний і сумний\
Із чéревом де повно хробаків\
Кожне яблуко гниле кожен водоспад брудни́й\
Кожне слово то брехня для віслюків\
Хтось зробив крок вперед робить два назад одразу\
Перегони на дно діжки з лайном\
Навчили нас страху ненáвисті й відрáзи\
Дали зброю й ми крокуємо гуртом

І це раз два раз два три

Руки вгору кричу я руки вгору\
Як копатися в смітті це не про тебе знову\
Руки вгору кричу я руки вгору\
Графіті що сканду́ють Не спинити нас ніколи\
Руки вгору кричу я руки вгору\
Як копатися в смітті це не про тебе знову\
Руки вгору кричу я руки вгору\
Ця одвічна боротьба не припиниться раптово

Коли прийшли по наш розум\
Ти промовчав\
Коли прийшли по надії\
Ти промовчав\
Коли прийшли і по душу\
Знов промовчав\
А тепер прийшли за життям\
Ти будеш мовчати?

А тепер прийшли за життям\
Ти будеш мовчати?

Дивись як вони біжать дивись як біжать

Руки вгору кричу я руки вгору\
Як копатися в смітті це не про тебе знову\
Руки вгору кричу я руки вгору\
Графіті що сканду́ють Не спинити нас ніколи\
Руки вгору кричу я руки вгору\
Як копатися в смітті це не про тебе знову\
Руки вгору кричу я руки вгору\
Ця одвічна боротьба не припиниться раптово


####  APT. / ROSÉ & Bruno Mars
\
Хей! Хей!\
Розпочнемо гру!

У! хáті, у хаті́!\
У! хáті, у хаті́!\
У! хáті, у хаті́!\
А (ага ага)

У! хáті, у хаті́!\
У! хáті, у хаті́!\
У! хáті, у хаті́!\
А (ага ага)

Цьóмики, бóмики на телефон\
В реáлі поцілунки теж (ага ага)\
Смайлики, смайлики - цілий вагон\
Моя любов не має меж (о, о, о)

Чи кохаєш ти мене так само?\
Чи чекаєш так, як я тебе?\
Засинати ще тобі зарано\
Все, що треба - лиш зустрінь мене

У! хáті, у хаті́!\
У! хáті, у хаті́!\
У! хáті, у хаті́!\
А (ага ага)

У! хáті, у хаті́!\
У! хáті, у хаті́!\
У! хáті, у хаті́!\
А (ага ага)

Що захочеш, що захочеш зробимо таку річ\
Хáту перетвори на клуб (ага ага)\
Пити, танцювати і гуляти всю ніч\
Торкатися твоїх губ (о, о, о)

Чи кохаєш ти мене так само?\
Чи чекаєш так, як я тебе?\
Засинати ще тобі зарано\
Все, що треба - лиш зустрінь мене

У! хáті, у хаті́!\
У! хáті, у хаті́!\
У! хáті, у хаті́!\
А (ага ага)

У! хáті, у хаті́!\
У! хáті, у хаті́!\
У! хáті, у хаті́!\
А (ага ага)

Хей! Тепер ти знаєш гру. (Всі готові?) Я дістану тебе! (Тебе тебе)\
Чекай, чекай. Я вже лечу! (у-у)\
Так, так, та та так! Я вже лечу! (у-у)

Чекай, чекай. Я вже лечу! (у-у)\
Так, так, та та так! Я вже лечу!

Чи кохаєш ти мене так само?\
Чи чекаєш так, як я тебе?\
Засинати ще тобі зарано\
Все, що треба - лиш зустрінь мене

У! хáті, у хаті́!\
У! хáті, у хаті́!\
У! хáті, у хаті́!\
(Зустрінь мене у)

У! хáті, у хаті́!\
У! хáті, у хаті́!\
У! хáті, у хаті́!\
(Зустрінь мене у)

У! хáті, у хаті́!\
У! хáті, у хаті́!\
У! хáті, у хаті́!\
А (ага ага)

#### O quarto / Carminho (feat. Poor Things)
\
В цій малій тісній кімнаті\
Що вважаю лиш своєю\
Розлилáсь отрута клята\
Я на самоті з брехнею

І моє серце розбите\
Нема що віддати в дар\
Моя кімната закрита\
На підлозі пилу шар

Навіть разом ми - не ціле\
Подих ріже порожнеча\
Дивно і незрозуміло\
У кімнаті холоднеча

І моє серце розбите\
Нема що віддати в дар\
Моя кімната закрита\
На підлозі пилу шар

А тепер уже нас троє\
Й поготів нас не з'єднати\
Не розріжеш серце мóє\
Нічия тепер кімната

І моє серце розбите\
Нема що віддати в дар\
Моя кімната закрита\
На підлозі пилу шар

#### Jar of Hearts / Christina Perri
\
Не зроблю наступний крок  до тебе\
Смуток лиш чекає там\
Більше не лечу мов тінь як треба\
Віддавши все твоїм вітрам

Навчуся гри в напів життя\
Ти знову хочеш співчуття

Ти граєш в чуже життя\
Лишаєш рубці на нас\
У слоік кладеш серця\
Любов розбиваєш враз

Захворієш не в дощі\
А від льоду у душі\
Не шукай мене\
Ти граєш в чуже життя

Знаю, що питаєш всіх\
В пошуках слідів моїх\
Та вже пройшло багато днів\
Щоб впасти знов до рук твоїх

Навчуся гри в напів життя\
Ти знову хочеш співчуття

Ти граєш в чуже життя\
Лишаєш рубці на нас\
У слоік кладеш серця\
Любов розбиваєш враз

Захворієш не в дощі\
А від льоду у душі\
Не шукай мене\
Ти граєш в чуже життя

Знаєш, як важко здолати цей шлях\
Згадай, як палає вогонь у очах\
Забути би краще цілунок пропащий\
Порушені всі обіцянки гарячі\
І ти прийдéш\
Та мене вже не повернéш

Ти граєш в чуже життя\
Лишаєш рубці на нас\
У слоік кладеш серця\
Любов розбиваєш враз

Захворієш не в дощі\
А від льоду у душі\
Не шукай мене\
Не клич уночі

Ти граєш в чуже життя\
Лишаєш рубці на нас\
У слоік кладеш серця\
Любов розбиваєш враз

Захворієш не в дощі\
А від льоду у душі\
Не шукай мене\
Не клич уночі

Ти граєш в чуже життя\
Ти граєш в чуже життя\
Ти граєш в чуже життя


#### Carmelita / GG Allin
\
Слухаю Мар’ячі Статік на радіо\
Лампи світяться у пітьмі\
І я там з тобою в Енсенаді\
В Еко Парку - на самоті

Кармеліта, пригорнися - \
Я здається йду на дно\
Як підсів на клятий героі́н\
В цьому місті вже давно

Я заклав свій Сміт і Вессон\
Щоб зустрітися з ділком\
Як завжди на Альварадо Стріт\
Під закусочним ларком

Кармеліта, пригорнися - \
Я здається йду на дно\
Як підсів на клятий героі́н\
В цьому місті вже давно

Блиск руків'я з перламутру \
Ствол у рот кладу собі\
Мені більше не дадуть мій метадон\
А соціальний чек - тобі

Кармеліта, пригорнися - \
Я здається йду на дно\
Як підсів на клятий героі́н\
В цьому місті вже давно

Кармеліта, пригорнися - \
Я здається йду на дно\
Як підсів на клятий героі́н\
В цьому місті вже давно



#### A Deathless Song / Parkway Drive & Jenna McDougall
\
Буду сердця биттям\
Як війни і кохання плин\
Заховай від життя\
Ти мій ключ, мій форт, мій дзвін

Хай здригнеться рай\
Як з очей сяйво ллє за небокрай\
Наших мрій розмай\
Спалахне як востаннє

Ти мій вічний спів\
Для легень міхів

Дай мені сили йти

В твоїй тіні втоплюся\
Як сіль під дощем\
Майбуття я боюся\
Та спогади палять вогнем

Буду сердця биттям\
Як війни і кохання плин\
Заховай від життя\
Ти мій ключ, мій форт, мій дзвін

Хай здригнеться рай\
Як з очей сяйво ллє за небокрай\
Наших мрій розмай\
Спалахне як востаннє

Глибина ночей\
Диких цих очей

Дай мені сили йти

В твоїй тіні втоплюся\
Як сіль під дощем\
Майбуття я боюся\
Та спогади палять вогнем

#### Heavy / Evanescence Amy Lee & Lzzy Hale (Linkin Park ft. Kiiara cover)
\
Не розумію мозок свій\
Накопичує проблеми, які зараз не важливі\
Пригальмувати б плин подій\
Забути все, та в паніці є свій комфорт звабливий

Можна з розуму зійти\
Через себе геть здуріти\
Можна з розуму зійти\
Від цього тяжіння не втекти

Я тримаюсь\
Чому усе важке як скелі?\
Я тримаюсь\
Але немає сил і нервів

Я несу стільки криз, що мене тягнуть вниз\
Їх би кинути серед пустелі\
Я тримаюсь\
Чому усе важке як скелі?

Ти кажеш, що я параноїк\
Але я впевнений, що світ мене вполює\
Не те, що я здаюсь без бою\
Але в душі моїй чогось бракує

Упевнений, що я - не центр Всесвіту\
Ти крутишся навколо все одно\
Упевнений, що я - не центр Всесвіту\
Ти крутишся навколо все одно

Я тримаюсь\
Чому усе важке як скелі?\
Я тримаюсь\
Але немає сил і нервів

Я несу стільки криз, що мене тягнуть вниз\
Їх би кинути серед пустелі\
Я тримаюсь\
Чому усе важке як скелі?

Упевнений, що я - не центр Всесвіту\
Ти крутишся навколо все одно\
Упевнений, що я - не центр Всесвіту\
Ти крутишся навколо все одно

Можна з розуму зійти\
Через себе геть здуріти

Я тримаюсь\
Чому усе важке як скелі?\
Я тримаюсь\
Але немає сил і нервів

Я несу стільки криз, що мене тягнуть вниз\
Їх би кинути серед пустелі

Я тримаюсь\
Чому усе важке як скелі?\
Чому усе важке як скелі?\
Чому усе важке як скелі?


#### Syrena / Kiki Rockwell
\
В’яжіть мене до щогли, я збожеволів\
Там чекає мене панна в глибині\
Віщує мені рай любові й розбою\
Шукай як хочеш - порожньо в мені\
Господи прости, назвіть це повстанням\
За сумніви у слові ватажка\
Сміятиметься той, хто буде останній\
Викиньте за борт - то кара важка

Пийте кров, кістки трощіть\
Безодня краще ніж земля, де дім стоїть\
Пийте кров, кістки трощіть\
Безодня краще ніж земля, де дім стоїть

В’яжіть мене, за борт тягніть\
До Сирени милої душа летить\
В’яжіть мене, за борт тягніть\
До Сирени милої душа летить

Був на вахті як уперше побачив -\
Ширяла, засліпивши очі мої \
В глибині блакитній золото наче\
Боцман прокричав - зловити її\
Мені, як новачку, дісталося горе\
До ніг моїх прив’язано ядро\
Вічно житиме закоханий в море\
Та втопити мою душу їм не дано

Пийте кров, кістки трощіть\
Безодня краще ніж земля, де дім стоїть\
Пийте кров, кістки трощіть\
Безодня краще ніж земля, де дім стоїть

В’яжіть мене, за борт тягніть\
До Сирени милої душа летить\
В’яжіть мене, за борт тягніть\
До Сирени милої душа летить

Сирено, ясочко, тебе я пізнаю\
Навчи мене плисти серед диких хвиль\
Десь там острів ген за небокраєм\
Чекай на мене як настане штиль\
В’яжіть мене до щогли, я збожеволів\
Там чекає мене панна в глибині\
Віщує мені рай любові й розбою\
Шукай як хочеш - порожньо в мені

Пийте кров, кістки трощіть\
Безодня краще ніж земля, де дім стоїть\
Пийте кров, кістки трощіть\
Безодня краще ніж земля, де дім стоїть

В’яжіть мене, за борт тягніть\
До Сирени милої душа летить\
В’яжіть мене, за борт тягніть\
До Сирени милої душа летить


#### Waiting For The End / Linkin Park
\
Це ще не кінець, але вже не початок\
Тільки голос як повстання, що гойдає порядок\
Прислухаєшся до тону й агресивного ритму\
Але в словах забагато непотрібного диму

Кричим Так! В повітря викидаєм кулак\
Наче хапаємось за щось, що там летить надурняк\
Живемо під управлінням горя, болю й страху\
Як доживемо - зірвемо, зникнемо на даху

Знаю, що настане час\
І десь би взяти сил дійти\
Летить весь план хтозна куди\
Геть втрачено контроль

Лине світло без прикрас\
В голові думок світи\
І слів для всього не знайти\
Ми вже зіграли роль

Як же далі жити думав\
Знав і що таке брехня\
Лиш хотів би я змінити на нове життя\
Мріючи про те, що не знайшов

Вітер по кімнаті дув\
Знищуючи всі сліди\
Вже недовго до біди\
Якби ж почати знов

Як же далі жити думав\
Знав і що таке брехня\
Лиш хотів би я змінити на нове життя\
Мріючи про те, що не знайшов

Згас вогонь - залишився лиш бруд\
Я думав, що там правда - а це був лиш облуд\
Як торнадо крутить уламки споруд\
А ми намагаємося втримати маршрут

І я навіть не знаю, що за маячню казав\
Мій рот ворушився, але мозок міцно спав\
Тепер збираю крихти із спогадів й розмов\
Коли кінець приходить, важко починати знов

Лиш хотів би я змінити на нове життя\
Мріючи про те, що не знайшов

Це ще не кінець, але вже не початок\
Тільки голос як повстання, що гойдає порядок\
Прислухаєшся до тону й агресивного ритму\
Але в словах забагато непотрібного диму

Кричим Так! В повітря викидаєм кулак\
Наче хапаємось за щось, що там летить надурняк\
Живемо під управлінням горя, болю й страху\
Як доживемо - зірвемо, зникнемо на даху

#### Rebellion (zwieR.Z. Joker version) / Linkin Park
\
Я бачив кров\
Розбиті долі\
Пропащі серед руїн\
Я хочу знов\
Біблійну повінь\
Щоб змити зневіри тлін

Я не доповню змістом повість\
Не сподіваюсь на майбуття

Щасливе наше життя\
Не зазнає пригноблення\
Щасливе наше життя\
Лиш пародія на повстання

Завчили роль\
Стягів відтінки\
Закуті у світ речей\
Один пароль\
Подібні вчинки\
Удаваний сум очей

А вдалині горять будинки\
Сміливо дивлячись в небуття

Повстання\
Повстання\
Початок - програш наш\
Повстання\
Повстання\
Крок за кроком згубний марш\
Цей згубний марш\
Цей згубний марш\
Початок - програш наш\
Повстання\
Повстання\
Крок за кроком згубний марш

Щасливе наше життя\
Не зазнає пригноблення\
Щасливе наше життя\
Лиш пародія на повстання

Повстанння…


#### Castle of Glass / Linkin Park
\
Підведи мене до води\
Де зникають війни сліди\
Змий зі шкіри отруту й кров\
І навчи бути цілим знов

Cрібним птахом мене неси\
Повз сирен тужні голоси\
Зігрівай зоряним теплом\
Дай заснути спокійним сном

Але я лиш уламок від замку зі скла\
Більш нічого тут не побачиш ти\
Побачиш ти

Поверни до примарних снів\
Крізь секрети минулих днів\
Змий зі шкіри журбу і кров\
І навчи бути цілим знов

Але я лиш уламок від замку зі скла\
Більш нічого тут не побачиш ти\
Побачиш ти

Але я лиш уламок від замку зі скла\
І немає інакшої мети

Але я лиш уламок від замку зі скла\
Більш нічого тут не побачиш ти\
Побачиш ти

Побачиш ти


#### Because of You / Skunk Anansie
\
Тому що ти\
Сльоза в очах моїх\
Засліплює мов сніг\
Дарунок назавжди

Тому що ти\
Як шрами на лиці\
Не зникнуть рани ці\
Від чиєїсь теплоти

Тому що ти\
У серці мов зима\
А літо все дарма\
Випалює роки

Пішла любов\
Почуття лиш мить\
Через любов\
Мені не болить

Тому що ти\
Позбавиш відчуття\
Агонії буття\
Розійдуться мости

Тому що ти\
Це пристрасті свинець\
Коханцям всім кінець\
Приречений нести

Пішла любов\
Почуття лиш мить\
Через любов\
Мені не болить

Через любов\
Мені не болить

Тому що ти\
Тому що ти

Через любов\
Мені не болить\
Через любов\
Мені не болить


#### Adiou / Rammstein
\
Існує вічно тільки Смерть\
Під смереку сипле дерть\
В ній Темряви вирує цвіт\
Згорить і Сонце, зникне Світ  

Не бійся, мила, поруч буду я\
Прощальна пісня це моя

Адьйо, гудбай і прощавай\
В останню путь я мушу йти, бувай\
Останній крик, цілунку льон\
Ти дива не чекай\
Адьйо, гудбай і прощавай\
Чудовий це був сон

Життя згасає мов примара\
Душа тихенько йде за хмари\
Із попелу повстане дух\
Ніщо в Нікуди вічний рух

В кінці самотні ми завжди\
З тобою буду я, зажди

Адьйо, гудбай і прощавай\
В останню путь я мушу йти, бувай\
Останній крик, цілунку льон\
Ти дива не чекай\
Адьйо, гудбай і прощавай\
Чудовий це був сон

В кінці самотні ми завжди\
Зі мною будеш ти, зажди

Адьйо, гудбай і прощавай\
В останню путь я мушу йти, бувай\
Останній крик, цілунку льон\
Ти дива не чекай\
Адьйо, гудбай і прощавай\
Чудовий це був сон


#### Weckt die Toten / In Extremo
\
І скель вже не видно крізь піну диких хвиль\
Йде наш останній бій,  а потім прийде штиль\
Останній день,  останній суд\
Обличчя зла і світу бруд

Невже все скінчиться ось так?\
Припливу кричимо у слід: подай нам знак

Лунає вдих, і видих теж -  яке життя на смак?

Будіть мерців! Будіть мерців!\
Божевільні в місто йдуть\
Будіть мерців! Будіть мерців!\
Заповіт свій не забудь

Ми танцюєм на курганах, не шукаємо творців\
Світ прекрасний - щасливим будь\
Будіть мерців! Будіть мерців!\
Божевільні в місто йдуть
 
Достатньо тільки іскри - спалахне все навкруги\
Обіцянки і брехня - зникне все, як вороги\
Але є в нас все що треба - шалмей і барабан\
А як хто не грає - крик покращить стан

Давай поцупим в дідька роги\
Нехай без душ іде в дорогу

Лунає вдих, і видих теж -  втамуємо тривогу

Будіть мерців! Будіть мерців!\
Божевільні в місто йдуть\
Будіть мерців! Будіть мерців!\
Заповіт свій не забудь.

Ми танцюєм на курганах, не шукаємо творців\
Світ прекрасний - щасливим будь\
Будіть мерців! Будіть мерців!\
Божевільні в місто йдуть

Вікно б’ється, зло трясеться\
Тисяч спів гуде\
Хороших хлопців черга йде\
Прокляття бардів\
...тебе знайде

Будіть мерців! Будіть мерців!\
Божевільні в місто йдуть\
Будіть мерців! Будіть мерців!\
Заповіт свій не забудь.

Ми танцюєм на курганах, не шукаємо творців\
Світ прекрасний - щасливим будь\
Будіть мерців! Будіть мерців!\
Божевільні в місто йдуть




#### Milk of the Siren (feat. Love, Death & Robots s3e9)  / Melanie Martinez
\
Пий сирен молоко життєдайне\
Мореплавців поклич на вино\
Вибір такий незвичайний\
Піти хто з них мусить на дно

Вкарбовано в кров заподіяне зло\
Матерям нашим відьмам, як завше було\
Спалено скільки сестер у вогні\
Людьми із мечами у срібній броні

Та жінка, що билась за право своє\
У перших рядах непокірно стає\
Набридло мовчання, смиренність, любов\
Мерехтінням луски тіло вкриється знов

Пий сирен молоко життєдайне\
Мореплавців поклич на вино\
Вибір такий незвичайний\
Піти хто з них мусить на дно

Не сумуй - погань піде на дно

Ніжність, як плаття, ти носиш завжди\
Приручи тих нещасних, врятуй від біди\
Вони нищать землю і все навкруги\
Применшують силу твоєї руки

Молоко у річках кожну місячну ніч\
Огортає, як лоно, тече навсебіч\
Ховай їхні душі у клапті вітрил\
А его та гордість - у зоряний пил

Пий сирен молоко життєдайне\
Мореплавців поклич на вино\
Вибір такий незвичайний\
Піти хто з них мусить на дно

Безлад хай    вирує дико\
Навкруги      пахне тютюном\
Відтинай       голови криком\
Заливай        червоним вином

Не сумуй - погань піде на дно



#### Vox Clamantis  / Luc Arbogast
\
Ви здобудете свободу - вашим дітям буде рай\
Ви тепер солдати вільні - визволяйте рідний край\
Честь зберігай!

Будете ви всі багаті - бог вам вкаже добру путь\
Піднімайте вашу зброю - випускайте свою лють\
Хоробрим будь!

Кличе вас мета священна на великую війну\
Бийте ворога, що палить нашу бідну і сумну\
Землю рідну!

Ми не воїни-солдати - рільники лише худі\
В нас нема мечів, шоломів - є лиш палиці прості\
Бути біді!

Армія стоїть навпроти - кілька тисяч там вояк\
Требушети, лати, списи - не здолати їх ніяк\
Істинно так!

Але вже ридають сурми - пізно литися сльозам\
Хоругви злітають в небо, лине крик на зло вітрам\
Смерть ворогам!




#### Karjalan kunnailla / Kotipelto & Liimatainen
\
Все квітне навколо в карельській землі\
Де берези бринять у ранковій імлі\
Там зозуля кує, все вітає весну\
Заберіть і мене до чарівного сну

Ці лісисті узгір’я знайомі мені\
І дими серед просік, і ночі ясні\
І величні дерева з прадавніх дібров\
Ці протоки й озера мене кличуть знов

Часто шлях мій туди сни та мрії ведуть\
Де хвилюються сосни й як море гудуть\
З капелюхом в руках я стою на горі\
У чарівній північній карельській зорі. 



#### Paparudă / Via Dacă
\
Папаруде-руде\
Дощик хай нам буде\
Ллє неначе з глека\
Закінчиться спека

Папаруде-руде\
Злива хай нам буде\
Як з цеберки лиє\
Та й лозу умиє

Папаруде-руде\
Най потік нам буде\
З діжки витікає\
Хлопчик підростає

Папаруде-руде\
Громовиця буде\
Папаруде-руде\
Хай намокнуть люде\
Папаруде-руде\
Папаруде-руде


#### Helvettiin jäätynyt / Ruoska
\
Де ненависть вистрибує ззаду\
Де ненависть бере свою владу\
Сновигає там злість в баговинні\
Щелепи гніву в крові й шумовинні

Ось під лезом стою гільйотини\
На хиткому помості хвилину\
Роблю крок на тонку як стеблина\
І оманливу долі стежину

Замерзли в пеклі ґрати\
Не забути і не спинити\
Бажання жити і страх вмирати\
І нічого вже не змінити

Замерзли в пеклі ґрати\
Не забути і не спинити\
Знання як жити і як вмирати\
І нічого вже не змінити

Відрази ікла гризуть мені мізки\
Відрази ікла сягають до кістки\
Відрази ікла плюють на каміння\
Регочуть дико і вивергають бризки

Мусиш бачити правду оголену\
Через чорні часи йти дозволено\
Плекати мусиш частинку надії\
Мусиш страждати заради мрії

Замерзли в пеклі ґрати\
Не забути і не спинити\
Бажання жити і страх вмирати\
І нічого вже не змінити

Замерзли в пеклі ґрати\
Не забути і не спинити\
Знання як жити і як вмирати\
І нічого вже не змінити

Я - це зло\
Ненависть дика\
Як потвора\
Виє стиха\
Відтинає\
Відрізає\
Трощить все\
Все поглинає

Замерзли в пеклі ґрати\
Не забути і не спинити\
Бажання жити і страх вмирати\
І нічого вже не змінити

Замерзли в пеклі ґрати\
Не забути і не спинити\
Замерзли в пеклі ґрати\
І нічого вже не змінити


#### Look / Venus Hum
\
Високо в горах мій крок\
Високо в горах мій крок\
Може то скеля\
Може й струмок\
Високо в горах мій крок

І я до Сонця лечу\
Вниз тягне доки втечу

Я змирюся із хмарами вгорі\
Чи дивитимусь в серпанок на Землі\
Та коли прорветься злива звідусіль\
Чи загляну в очі, де лиш біль?

Вниз понад звором мій слід\
Вниз понад звором мій слід\
Може то люди\
Може то пліт\
Вниз понад звором мій слід

І я до Сонця лечу\
Вниз тягне доки втечу

Я змирюся із хмарами вгорі\
Чи дивитимусь в серпанок на Землі\
Та коли прорветься злива звідусіль\
Чи загляну в очі, де лиш біль?

Я дивлюсь…


#### Dernière Danse / Indila
\
О, моє страждання\
Чому полюєш від світання\
Я лиш істота без бажання\
Всіма загублена давно\
Самотньо вештаюсь в метро\
Мій танок останній\
Забутий біль, як покарання\
Втекти від вічного питання\
О, моє страждання

Рухай гори вдень й вночі\
Танцюй крізь вітер у дощі\
Кохання трохи - мед душі\
Танцюй, танцюй, танцюй, танцюй

Лякайся шуму звідусіль\
Настане час і прийде біль\
Посеред міста, серед хвиль\
Лети, лети, лети, лети

Тільки сподівання\
Твого повернення чекання\
Без тебе все\
Життя моє пусте як сон\
Порожнє існування

Рухай гори вдень й вночі\
Танцюй крізь вітер у дощі\
Кохання трохи - мед душі\
Танцюй, танцюй, танцюй, танцюй

Лякайся шуму звідусіль\
Настане час і прийде біль\
Посеред міста, серед хвиль\
Лети, лети, лети, лети

Солодке це страждання\
Усіх образ відшкодування\
І мого серця догоряння\
Дитина всього світу я

Рухай гори вдень й вночі\
Танцюй крізь вітер у дощі\
Кохання трохи - мед душі\
Танцюй, танцюй, танцюй, танцюй

Лякайся шуму звідусіль\
Настане час і прийде біль\
Посеред міста, серед хвиль\
Лети, лети, лети, лети


#### Parting Song aka Hostis Humani Generis / Ye Banished Privateers
\
Венери братерство навік розлучилось\
Наче мертві лежать під столом\
Спить Сілен у кутку, ніби все зупинилось\
Замахнувсь як на мене веслом

Рипить такелаж про шторми і напасті\
Вітер виє про холод і штиль\
Старий Привид на щоглі скиглить, що мало щастя\
А кохання - здебільшого біль

Тебе я покину, я покину\
Там, де золотом грає струмок\
Тебе я покину, я покину\
Не час для мрійливих думок

В темряві ночі шхуна відходить\
Відвернувшись від світу всього\
Зв'язана, стомлена, але підводить\
Вітрила до неба свого

Тоді відв'яжу оберіг, що дала ти\
І в морі втоплю його враз\
Бо мушу підвестися і мандрувати\
Родинне гніздо не для нас

Тебе я покину, я покину\
Там, де золотом грає струмок\
Тебе я покину, я покину\
Не час для мрійливих думок

На "Ієрихоні", о моє кохання\
Здурівши від праці й журби\
Вся наша команда підніме повстання\
Hostes Humani Generis будем ми

Я справді накоїв все те, що говорять\
Про мене в базарній юрбі\
Колись повернусь я до сонця, що сходить\
Зустріти останній приплив

Тебе я покину, я покину\
Там, де золотом грає струмок\
Тебе я покину, я покину\
Не час для мрійливих думок



#### Hinech Yafa / Light in Babylon
\
Холодне ліжко, морок в домі\
На стежках трава\
Не можу я тебе знайти

Обличчя в місті невідомі\
І чужі слова, не можу я\
Тебе ніде знайти

Я йду за голосом твоїм\
Що лине серед гір\
Не замовкай, прошу, поклич мене

Колись мій шлях наздожене\
Твої сліди і вкаже напрямок щоб далі йти\
І де тебе знайти

Кохання моє, була ти\
Красива, як зоряна ніч\
Як чисте золото\
Ішли на дно\
Човни від погляду лише твого\
Вогнем горять вуста\
Зустрітись знов моя мета\
І щастя віднайти



#### Akatsuki No Ito / Waggaki Band
\
Небеса голубі, ми співаємо до вас\
Через хмари вгорі, через вітер і дощі\
За моря вдалині ми гукаєм повсякчас\
Чи почули ви нас, дорогі?

Наче став навесні, переповнюють думки\
І для втілення мрій незабаром прийде час\
Я сміюсь і мені стане легше на душі\
Мій вогонь в круговерті не згас


#### 250 (Гимн Боевых Парамедиков) / Gorky Look, Саша Кладбище
\
Рахунок у війни простий:\
Лиш “триста” й “двісті” там, де бій,\
А решта чисел хмарами висять.\
Де “двісті”  - там остання путь,\
Де “триста” - того вдома ждуть,\
У парамедів - “двісті п’ятдесят”.\
Хай кличуть вічності мости -\
Тримай життя міцніше ти,\
І головне - очей не закривай!\
Доставлять, як сплановано,\
По трасах замінованих\
Ті янголи, що не пускають в рай

Ми ріжем плоть і арамід,\
Ефір розірваний дзвенить:\
Готуйте стіл, поки тримаєм пульс!\
Блокпост відкриє нам прохід,\
З надією погляне вслід,\
Бо побратим для них ти, а не груз.\
А далі - нескінченна мить:\
Лиш синій спалах мерехтить,\
Дим цигарок, гіркий у кухлі чай…\
Винагорода тут проста:\
Упевнитись в своїх “трьохстах”\
Тим янголам, що не пускають в рай.

Назад, човни Харонові!\
Влаштуєм перегони ми,\
Спідометри заплавлені у нас.\
Водило сплюне крізь вікно,\
І вивезе нас все одно.\
І “триста” знову виправить баланс.\
Удача - шанс зі ста один,\
А шанс - відомий скурвий син.\
Зі смертю на удачу ти не грай.\
І в кожнім секторі війни\
Летять над вами, пацани,\
Ті янголи, що не пускають в рай.


#### Над нами баржи Абаддона / Комиссар и Недобитки
\
Багряним полум'ям палає сектор весь\
Послання Террі шле лорд-мілітант\
В оточенні загинемо ми десь\
Негайно нам пришліть космодесант

У нас триматись більше сил нема\
Нема гвардійців щоби ворога розбити\
З орбіти вся розтрощена арта\
Із закапелків лізуть Нурґла аколіти

Приспів:

Над нами баржі Абаддона\
За спиною гримить титанів стрій\
Та Імператор надішле Астартес\
Космодесант іде в нерівний бій

Нам всім кабзда щоб гірше не сказать\
В окопах на бійцях одежа тліє\
Вдивляємося марно в небеса\
Космодесант - останняя надія

Всі сумніви і шмарклі не для нас\
Нам недоступні міражі бентежні\
Коли наш комісар віддасть наказ\
Ми виконаєм це беззастережно

Приспів.

Космодесант жорстокий всіх знайде\
До єресі хто відчуває потяг\
І тих, у кому Хаос  проросте\
Розчавлять ноги в керамітових чоботях

Вже не турбує сектор Абаддон\
Планети і зірки сплять безбентежно\
В безпеці повній нині наш кордон\
Космодесанту вдячні ми безмежно

Приспів.

[Назад](../index.md)
